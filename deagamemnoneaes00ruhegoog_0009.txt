 

5

uitasque naturae violari pooeet, in Graecorum scenis non agebantur. An Aeschylum putas,
quem constat primum ut vere philosophum fabulas ad certam quandam disciplinae sormu-
lam composuisse et in faciendis tragoediis nulla alia re nisi honestate ductum esse, quo
erat ingenio atque gustatu, talia soedidatis monstra depingere et in scenam producere
potuisse? Aut mutari oportuit receptam ab Homero fabulam, aut omnino non adhiberi ad
faciendam tragoediam. Nova quaedam et invenienda et addenda erant, quibus horrenda
illa caedes probari videretur. Quae qualia suerint, paucis videamus. Apud Pindarum legi·
mus, Clytaemnestram manibus filiae suae, a patre ipso immolatae, sanguine mariti parentare
voluisse. cfr. Pyth. XI. Hoc carmen Olymp. 75, 3 conditum est. Aeschylus fabulam suam
Olymp. 80, 2 dedit. Veri simile igitur est, quod primus ille excogitaverit, id Aeschylum
recepisse, praesertim quum eodem carmine aliae quoque sententiae contineantur, quae ab
huius tragoedia non sunt alienae. Deinde ver0, cur Iphigenia immolanda esset, iustam
oportuit causam inveniri. Quam ob rem poeta Dianam irascentem et expeditionem contra
Troiam susceptam remorantem facit nec prius iram sedantem, quam dux exercitus suam
ipsius filiam immolavit. Cur autem dea irascatur, postmodum apparebit. Denique Aeschy-
lus suam de rebus divinis et hominum propria natura egregiam opinionem ita intexuit
fabulae. ut ea quasi fundamento totius tragoediae ars nitatur. Quae quidem opinio qualis
fuerit, paucis exponendum est.

Antiquissimis temporibus dubium non est, quin homines ea fuerint opinione imbuti,
nt naturali quadam et immutabili necessitate, quae ipsa et caeca esset et dira maximeque
in ipsius naturae viribus obscuris cerneretur, et omnia teneri et singulorum hominum sor·
tem regi opinarentur. Aeschylus autem et cum eo homines eiusdem aetatis doctiores ac
sapientiores non iam tam capti mente erant, ut omnia dira quadam naturae potentia et
caeco casu evenire sibi persuaderent. Hi satum illud, quam Graeci μοῖραν vocabant, sum-
mum quoddam rerum principium et ordinem divinum intelligebant et aliis persuadere stu-
debant, in hominum omni vitae conditione, consiliis, sorte cerni quidem supremi numinis
vim ac potentiam neque quidquam prorsus nolente hoc ipso numine fieri et agi, sed tan-
tum abesse, ut homines in agendo temeraria quadam necessitate aut impedirentur, aut
ipsi nolentes ad agendum cogerentur, ut omnia suo quisque consilio et voluntate suscipe-
rent atque exsequerentur. Est igitur ex Aeschyli sententia hominis liberum arbitrium, at
id quidem non absolutum, ut omnino ille sui iuris sit, sed datum ac permissum, ita ut
finibus, intra quos agendum est, coerceatur. Quos quum nimis viribus suis confidens
excedit violatque insolens atqu'e superbus aut rerum ordinem divinum aut iustas hominum
leges atque instituta, non procul abest numinis divini inexorabilis iustitia, quae punit atque
supprimit omnia, quae modum praescriptum egrediuntur, nec ullam ordinis divini aut hu-
mani perturbationem inultam atque impunitam esse pati potest. Ergo qui facit et peccat,
is poenas luat necesse est, ut par pari reseratur. Quin imo filii, nepotes, pronepotes de-
licta maiorum suo interitu luunt, nisi forte dei alicuius'gratia ac favore culpa tandem libe
rantur. Nam illae noxae, quae si inultae manerent, rerum ordinem et aequi aeternam legem
prorsus subversurae essent, tantum abest, ut ullo possint piaculo solvi, ut iis culpa tri-

