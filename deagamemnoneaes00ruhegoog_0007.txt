De Agamemnone Aeschyleo.

 

Quum libello, quo de rebus ad scholam pertinentibus referri solet, praefandi ad me de-
lato munere cogitarem, quam potissimum rem pertractandam susciperem, Aeschyli impri-
mis illa arrisit tragoedia, quae inscribitur Agamemnon* De hac autem fabula si quis nostro
tempore scribere ausus suerit, eum, non dubito, quin multi sint futuri, qui haud leniter
carpant. Quorum in numero illos praecipue velim reponi, quos non fugit, quam multa
sint de hac re ab ingeniosissimis doctissimisque viris cogitata et· conscripta *). Quid euim
insulsius videatur, quam acta agere? qnid infacetius‚ quam vexatas multis ad nova ducere
tormenta? Ego vero quum scribendi caperem consilium, sciebam neque nunc ignoro, unum
idemque opus, quod arte perfectum est, alium aliter saepe mirum quantum movere atque
afficere ob eamque rem nou raro de illo diversam exsistere opinionem atque iudicium.
Neque facile esse ad intelligendum, quid sit id, ad cuius similitudinem artifices artem suam
direxerint suoque opere quod consilium quamque cogitationem expressam esse voluerint.
e tragoedia proposita licet luculenter videre. Nam ii ipsi, qui iure quodammodo pulchri
venusti, v'eri recti arbitri habentur, de hoc ipso opere tam diversas protulerunt sententias,
ut, cui tandem assentiaris, aegre animum inducere possis. 'Quare ipsum quemque intueri
opus artificiosum eiusque ut vim interiorem perspiciat operam dare licebit. Multum enim
temptando verum inveniri solet. — Cur autem tantopere haeserint in quaestione, quomodo
Aeschylus de argumento suo cogitaverit, si quaeris: aptissimum quidem hoc ipsum argu-
mentum est ad metuS, odii, misericordiae sensus excitandos, sed nondum exploratum est
et quaeri oportet, quomodo tandem hi affectus in eum animi habitum semet ipso conten-
tum atque purum dissolvantur, quem Aristoteles, quo non meliorem profecto auctorem
artisque iudicem quaerimus, κάθαρσιν vocat eamque tragoediae quasi cardinem esse et
summam profitetur. Quam quaestionem num equidem sustinere possim, ne tum quidem,
si scirem, fateri conarer. Utut res se habet, tantum abest, ut, quae litteris mandavi, ea

⁴¹) Relego lectorem ad libellum minus quidem notum, quod sciam, sed qui iterum atque iterum legetur
vel maxime dignum, illum dico, quem scripsit F. J. Scherer de Graecorum ΛΤΗΣ notione et indole.
Monsst. 1858. ls, qna suerit Graecorum ἄτης notio et indoles, tam egregie explanavit, ut vix qnid-
qusm melius de hsc re diei possit. [dem in eodem libro de Orestia vi interiore ingeniose disputavit
et opera virorum doctorum, qui illustr-nde huic fsbulae operam dederunt, laudavit. Eadem et mihi
inspicere licuit. —

⁴*

