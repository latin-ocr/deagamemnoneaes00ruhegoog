9

neque Furias eos, qui spreta iustitia fortunati sint, non praecipitare in exitium. Quare
⁴ fortunam se praeferre. cui non invideatur. v. tot—470. —

11ae chori sententiae, quarum similes apud Pindarum Ι. c. invenimuS, non dubito, quin
eo consilio prolatae sint, partim ut spectatores a violando iure divino atque humano de-
terreant, partim eos exspectatione erectos metuque suspensos teneant. Paris, quod san·
ctum est, conculcavit. Eum divitiae atque opes non defenderunt ab interitu. Agamemnon
pro una Helena et in gratiam unius Menelai multorqm profudit sanguinem idque civium
iniuria fecit. Spectatores igitur quaerent: «Hanc culpam nimiane forte felicitate atque·
opulentia confisus in se contraxit? Et si res ita se habet, felicitasne atque opulentia eum
a civium invidia tuebunturtn Sed haec quaestio non persolvitur. Neque id iniuria. Nam
de Aeschyli sententia Agamemnon civium sanguine profuso insigne quoddam malum faci-
nus non perpetravit. immolatio tantum lphigeniae imprimis premitur. v. 246—253. Non
igitur invidia civium, sed aliis causis interibit. -

Clytaemnestra iterum in scenam prodit et sese praeconem ait conspicere a littore ve·
mentem, qui iam vera nunciaturus sit. ls igitur gaudio exsultans Troiam re vera captam
omneque semen terrae exstinctum esse affirmat. Et ipse quidem chorus laetatur, sed
moesto se ex pectore saepe suspirasse queritur. Interroga'nte praecone‚ quae cansa fuerit
aegritudinis, fortene absente rege fuerint.. quos timuerit, se dudum molestiarum lenimentum
non habere nisi silentium profitetur. v. 486—545.

Quibus verbis bic primum rerum conditionem, qualis in aedibus regiis est, haud ob-
scure tangit. .

Clytaemnestra laetatur et triumphat, quod nocturno illo igne non sit decepta, et se
coniugem e bello redeuntem quam optime excepturam esse simulat. Quin addit mendax
ore impudenti, fore, ut Agamemnon fidam intus uxorem et benevolam custodem inveniat.
Neque enim cum alio viro ullam se habere consuetudinem. Quo quid impudentius? Nam
mentiri eam et spectatores sciunt et chorus, in ludibrium vertens eius verba, apertissime
significat. v. 585— 614. —

Clytaemnestra digressa chorus sciscitatur de Menelao. Cuius percontationis quid causae
sit. facile intelligitur. Primum enim Menelaus frater est Agamemnonis etcum eo in eadem
terra regnat3 quam ob rem de eo quaeri, consentaneum est; deinde vero culpae, quam
ille in se contraxit, quodammodo particeps est. Recte igitur spectatores quaerent, utrum
punitus sit, nec ne. Postremo autem poeta, quod, foeda illum tempestate vexatum ad
Aegyptum usque deiectum esse suasque iam solvisse poeuas, praeconem enarrantem facit.
id assecutus est, ut ex fabula, quam actuosiorem fieri noluit, excludi potuerit. —

A versu 677 sequitur canticum, quo chorus Graecorum expeditionem, Troiae funestam,
sumptamque de violato iure hospitali vindictam celebrat. Tum vero ad locum commu-
nem et, ut ita dicam, dogmaticum transit et totius tragoediae prodit sententiam gravissimam.
Veterem ait esse opinionem, qua credatur, a nimia felicitate non procul abesse miseriam;
sibi autem ab aliis dissentienti prorsus aliam stare sententiam. iustas enim familias semper

2

