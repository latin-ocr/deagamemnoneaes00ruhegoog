⁴7

aleam dat sanguinem etue filiae quidem vitam dare recusat, ut, quod sibi proposuit,
assequatur. Qua in re quanta fuerit animi duritie et crudelitate, e versibus 230—245
videri licet. Nam preces patrisque invocationes filiae nihili facit belli cupidus rex, quin
ipse popas filiam, vestibus involutam, omni vi pronam attollere orisque pulchri vocem
cohibere iubet. Adde. quod totius terrae troianae semen exstinctum voluerit et ne aris
quidem deorum templisque pepercerit. Quid tandem de incestis eius amoribus dicam?
Ne multa. Agamemnonis culpa gravissima est nec potest manere inulta. Eius vindictam
expetit Clytaemnestra. Haec iam propter filiam immolatam odio a marito dissidebat. ld
non latebat Aegisthum. Is igitur quum lentiorem Troiae urbis oppugnationem esse non ignoraret,
ut, qua stimulabatur, regnandi cupiditatem saturaret, timidus quidem, sed veterator, nec
ignaruS, blanditias maxime ad muliebre ingenium efficaces preces esse, in Clytaemnestrae
familiaritatem se insinuabat. Quae etsi ab initio generosa et casta erat, tamen temperare
sibi tandem non potuit, quin clandestinis nuptiis cum versuto homine se coniungeret.
Ecce alteram Helenam, gentis suae Alastore pellectaml Verum quidem est, animum eius
maternum dira illa filiae immolatione gravissime afflictum fuisse; sed nunquam crediderim,
odium eius eo usque fastigii perventurum fuisse, uisi per Aegisthum in stupri turpitudinem
incurrisset. Inde autem usque ab hac infamia alia aliam excipit ἄτην. Sequitur capitale
odium mariti; sequitur ulciscendi saeva cupido; sequitur tandem taeterrima caedes, Sic
igitur et Clytaemnestra gravissimam culpam in se admisit, quae inulta manere non potest.

Quaeritur autem, utrum Agamemnonis, an Clytaemnestrae culpa sit maior. Proprium
est impotentis animi, ut flagitium honesta praescriptione tegat. Uterque eorum bona fide,
ut aiunt iuris consulti, agere sibi videntur. Agamemnon bellum, quod suscepit, iustum et
necessarium habet. Quamobrem si regium officium exsequitur, quoniam proditor. exer·
citus fieri nou (lebet, recte agit; si vero immolando filiam naturale pietatis· vinculum diri-
mit, non recte agit, imo maximae culpae reus est. Age porrol Clytaemnestra si naturalis
pietatis ius sancit, recte agit; reginam ver'o ipsam civile et regium ius subvertere, non
est iustum. Si igitur regem trucidat, non recte agit, imo maximae culpae rea est. Deni-
que si rex cum filia regis (Cassandra) et regina cum filio regis (Aegistho) incestam habet
consuetudinem, uterque eorum parem in se culpam contraxit. Agamemnonis igitur et
Clytaemnestrae causae omnino pares sunt. Quid sequitur? Easdem iisdem hominibus flagi·
tiosis poenas esse luendas. lam igitur quum Agamemnon occidat, quia naturale pietatis
ius crudeliter violavit amoremque coniugalem nihili fecit, etiam Clytaemnestrae, quia civile
et regium ius crudeliter subvertit neque ipsa quidem incestis amoribus abstinuit, morien-
dum crit. Quae nisi moritur, falsum est illud, quod praedicat poeta, par pari referen-
dum esse.

Ex praecedentibus autem manifestum est, Agamemnonem non solum suae. sed etiam
patris sui culpae poenam dare debere. Huius culpae vindictam non expetit Clytaemnestra,
sed Aegisthus, Hic quo Alastore impulsus Clytaemnestram corruperit, supra explicavi.
Regnandi cupidus homo est, timidus quidem, sed versutus. Suum quidem facinus ad
deos, hominum delicta ulciscentes, refert, sed Aeschylum iustam ab eo de Agamemnone

3

