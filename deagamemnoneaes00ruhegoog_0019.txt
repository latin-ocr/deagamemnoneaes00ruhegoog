⁴5

Haec habui, quae dicerem de tabulae argumento. Restat, ut inquiram, quain re totius
tragoediae vis interior posita esse videatur. —- Aeschylum primum ut vere philosophum
fabulas suas ad certam quandam disciplinae formulam composuisse et in faciendis tragoediis
nulla alia re nisi honestate ductum esse supra dixi. ls fabulis, quas composuit, graves
quasdam sententiaS‚ quibus cives sui meliora edocerentur et de vita recte instituenda
monerentur, expressas esse et sub oculos spectatorum subiici voluit. Quaerendum igitur
est, tres illae tragoediae, quibus Orestiae nomen est et quarum ego primam accuratius in-
dagandam suscepi, quas potissimum sententias premant et sub aspectum proponant. Deinde
autem monstrandum est, quomodo poeta de causa cuiusque personae, in scena agentiS,
cogitaverit.

Ex Aeschyli sententia numinis divini inexorabilis est iustitia, quae ullam rerum ordinis
perturbationem vel aequi legis violationem inultam esse pati prorsus non potest. Ergo qui
facit et peccat, is poenas luat necesse est, ut par pari reseratur. Quin imo filii, nepoteS,
pronepotes delicta maiorum suo—interitu luunt, nisi forte dei alicuius gratia ac favore culpa
tandem liberantur. Hanc suam de ordinis divini et aequi aeterna legis conservatione opi-
nionem quum ceteris, tum illi, quam dixi, trilogiae, tam saepe intexuit, ut dubium non sit,
quin eam spectantibus fabulam summi quasi dogmatis loco esse voluerit. *Deinde ver0,
quod noster ille praeclare monuit:

„mas chen 53,th guid) bet bilsen ant,
§Due lie ww& {fisess-*ptufi ‘gibertus‘

id iam Aeschylus et prolocutus est et quum aliarum, tum vero gentis Pelopidarum tristi-
bus l‘atis praeclarius etiam demonstravit. De huius sententia quaevis calamitaS, quae in
singulos homines vel etiam in totam aliquam familiam irruit, a noxa quadam originem
trahit, quae nondum expiata. est. Ergo qui vult vitare calamitatem, is flagitium aut a se
ipso aut a patre, avo, proavo commissum expiare debet. Quod ni facit, obnoxius est
periculo, ne et ipse et tota sua familia miserabiliter tandem cadat atque pereat. Dum
autem homo expiat primam aliquam noxam, quamvis liberi compos sit arbitrii, tamen im-
potens perturbatos animi motus cohibendi, mente obcoecata rectum agendi modum egre-
ditur novamque in se culpam contrahit. lta saepe in tali familia continuatio quaedam series-
que noxarum indeque orientium calamitatum, quae ipsius familiae ἄτη est, exsistit et in
perniciem usque adducit. Haec AeschyluS‚ haec eiusdem aetatis sapientiores homines cre-
debant. Quid Christiani? Etiamsi non haec quidem, at horum similia. Quam enim culpam
auctores totius generis humani commiserant et quam hereditate posteri acceperunt, ea,
priusquam per nostri periculi vindicem redemptoremque mundi expiata esset, nonne eo
valebat, ut vel ipsam imbecillitatem bouum faciendi in hominibus gigneret ob eamque
causam necessario eos corrumperet et in perniciem adduceret? Verum haec missa sacio;
illud quaer0, unde veniat, ut homo rectum faciendi tam saepe impotens modum praescri-
ptum egrediatur. Qui sacris christianis imbuti sunt, uon ignorant, illam, quam dicimuS,
concupiscentiam, huius rei esse causam. Quid Aeschylus? ls de Alastore quodam cogitavit,

